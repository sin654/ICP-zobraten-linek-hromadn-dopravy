Zadání projektu

Navrhněte a implementujte aplikaci pro zobrazení linek hromadné dopravy a sledování jejich pohybu.

Zadání definuje podstatné vlastnosti aplikace, které musí být splněny. Předpokládá se, že detaily řešení si doplní řešitelské týmy. Nejasnosti v zadání řešte, prosím, primárně na k tomu příslušném Fóru.


Specifikace požadavků
Základní požadavky

aplikace zobrazí mapový podklad, na který poté přenáší informace o linkách

základní mapový podklad je tvořen pouze liniemi (přímé čáry mezi body křížení)

každá linie (čára) reprezentuje jednu ulici (může mít jméno)

tento základní koncept můžete jakkoliv rozšířit

mapový podklad se načte po spuštění ze souboru (formár si zvolte sami)

je možné mapový podklad přibližovat a oddalovat (zoom)

systém hromadné dopravy je členěn do linek (např. autobusová linka č. 41)

každá linka je definována seznamem zastávek (konečná - průběžné - konečná)

zastávka vždy leží na některé z ulic

každá linka obsahuje jednotlivé spoje (spoj je jedna kompletní cesta z jedné konečné zastávky do druhé konečné zastávky)

linka má jízdní řád, který obsahuje informace o jednotlivých spojích

linky a jejich jízdní řády se načítají ze souboru (formát je na vašem uvážení, lze využít některý z dostupných formátů, např. GTFS, https://developers.google.com/transit)

Pohyb vozidel (spojů)

systém obsahuje vlastní hodiny, které lze nastavit na výchozí hodnotu a různou rychlost

po načtení mapy a linek začne systém zobrazovat jednotlivé spoje, které jsou právě na cestě (způsob zobrazení je na vaší invenci, postačí značka, kolečko, ...

symbol spoje se postupně posunuje podle aktuálního času a jízdního řádu (aktualizace zobrazení může být např. každých N sekund); pohyb spoje na trase je tedy simulován

aktuální polohu na mapě postačí dopočítat podle délky trasy mezi zastávkami, jízdního řádu a vnitřních hodin aplikace; v tomto režimu tedy spoje nemají zpoždění

po najetí/kliknutí na symbol spoje se zvýrazní trasa v mapě a zobrazí itinerář spoje (např. ve spodní části čára se zastávkami, časy odjezdů ze zastávek a aktuální pozice spoje)

Interaktivní zásahy

možnost definovat ztížené dopravní situace (stupně provozu)

stupeň provozu se týká celé ulice rovnoměrně

čím vyšší stupeň, tím pomalejší průjezd

vlivem vyšších stupňů provozu dochází ke zpoždění spojů

možnost uzavření ulice a definování objízdné trasy

objízdná trasa se vytvoří manuálně (např. postupným naklikáním cesty)

pro celou objízdnou trasu se nastaví pevná hodnota zpoždění

objízdá trasa může vynechat některou ze zastávek

Inspirace

https://mapa.idsjmk.cz/

https://tracker.geops.ch

https://www.miamigov.com/files/sharedassets/public/trolley/brickell-trolley-map.pdf

Rozšíření pro tříčlenný tým

Vytvořte modul na sběr aktuálních (skutečných) časů jednotlivých spojů z volně dostupných dat (např. https://www.miamidade.gov/transit/WebServices/MoverTrains/). Tento modul napojte na vytvořený systém -- simulovaný čas se změní na čas reálný, zobrazená poloha by měla co nejvíce odpovídat skutečnému stavu.


Součást odevzdání
Připravte mapový podklad obsahující alespoň 20 ulic.
Připravte předem alespoň 3 linky, každá má alespoň 10 spojů.

Další požadavky

Zadání definuje podstatné vlastnosti aplikace, které musí být splněny. Předpokládá se, že detaily řešení si doplní řešitelské týmy.

Při návrhu postupujte tak, aby výsledný program byl dobře použitelný. Hodnotit se bude nejen to, zda splňuje výše uvedené požadavky, ale také JAK je splňuje.

Návrh musí oddělit vlastní model aplikace od GUI (navrhněte vhodné rozhraní).

Návrh programu zdokumentujte ve zdrojovém kódu ve formátu pro program "doxygen".

Používejte vhodné návrhové vzory (Design Patterns) - viz literatura.

Pro vytváření menu, dialogů a dalších komponent grafického uživatelského rozhraní (GUI) použijte toolkit Qt minimálně ve verzi 5.5 (nainstalováno v učebnách a na serveru "merlin" v adresáři /usr/local/share/Qt-5.5.1/). Pokud pro vývoj použijete verzi novější/starší než je na učebnách, předpokládáme, že zajistíte zpětnou/dopřednou kompatibilitu vašich programů. (V případě problémů, počítejte s nutností předvedení překladu/sestavení/běhu aplikace na vašem notebooku. Toto se nedoporučuje.)
Protože toolkity jsou přenositelné na více platforem, měly by vaše programy fungovat minimálně na Linuxu i na Windows. (Nejen Java umožňuje psaní přenositelných aplikací.) Je jedno na které platformě proběhne vývoj aplikací, jen dbejte na pravidla psaní přenositelných programů.
(Testovat se bude na Linuxu = server merlin, ale Makefile nesmí být závislý na konkrétním adresáři s lokální instalací toolkitu.)
Na vytvoření GUI dialogů a menu můžete použít interaktivní editory/generátory.

Použijte C++17. (Boost raději nepoužívejte. Pokud použijete některé knihovny z Boost, tak použité soubory přibalte a zkontrolujte si, zda se to vše vejde do max. velikosti odevzdaného archivu. Existuje nástroj BCP pro výběr podmnožiny Boost.).

Programy budou vytvořeny zadáním příkazu "make" v adresáři s rozbalenými zdrojovými kódy projektu (Pozor - bude se automaticky překládat). Musíte vytvořit soubor Makefile, který nesmí obsahovat absolutní cesty k souborům. Výsledný program se bude jmenovat "icp" . Pro testovací účely půjde vše spustit použitím "make run".

Součástí projektu bude programová dokumentace vytvořená programem Doxygen (konfigurační soubor nastavte na HTML výstup se zahrnutím zdrojových textů: SOURCE_BROWSER = YES). Dokumentace se vygeneruje automaticky (= nezabalovat do archivu) při zadání "make doxygen" a bude uložena v podadresáři doc.


Poznámky k odevzdávání

Termín odevzdání je uveden v IS.

Řešení zabalené ve formátu .zip (nebo .tar.gz) odevzdá pouze vedoucí týmu do IS a to s dostatečným předstihem před uzávěrkou. (Nikdo nebude psát, že neodevzdal, protože *** a posílat to poštou.)
Jméno odevzdaného souboru musí mít tvar: xname01-xname02.zip, kde xname01 je jméno vedoucího.

POZOR: Archiv může mít maximálně 2MB, aby mohl být vložen do IS.

Odevzdaný archiv obsahuje minimálně tuto adresářovou strukturu:
./src/* - zdrojové texty
./examples/* - příklady (pro testování)
./doc/ - dokumentace (bude později generován: "make doxygen")
./README.txt - základní přehled o co jde, autoři, poznámky, ...
./Makefile - zavolá rekurzivně make na src/Makefile, případně na generování dokumentace atd.

Neodevzdávejte nic, co lze vytvořit pomocí "make" (spustitelné programy ani dokumentaci, kterou lze vygenerovat použitím "make doxygen").
Poznámka: Příkaz "make clean" všechny produkty překladu smaže, "make pack" vytvoří archiv pro odevzdání - zkontrolujte, zda obsahuje vše potřebné rozbalením v prázdném adresáři a překladem/spuštěním.

Všechny zdrojové soubory musí obsahovat na začátku komentář se jmény autorů daného modulu, popisem obsahu modulu, atd. Z komentářů by také mělo být patrné, které části byly napsány ručně a které vygenerovány automaticky.


Poznámky k hodnocení

Projekt je hodnocen na stupnici 0-100 procent/bodů.

Po ohodnocení může dojít k přepočtu bodů na jednotlivé členy týmu podle návrhu vedoucího týmu, který je zakódován do jména odevzdaného souboru (formát jména pak je: xname01-xname02-AA-BB.zip
Součet AA+BB=100, POZOR: pro rovnoměrné rozdělení AA=BB=50% není třeba uvádět "-50-50" a je to preferovaná možnost).

Hodnocení zahrnuje kvalitu OO návrhu, kvalitu implementace v C++, dodržování stylu psaní programu (odsazování, kvalita komentářů, vhodné identifikátory) a především funkčnost programu. Pokud budou ve zdrojových textech chybět podstatné komentáře (zvláště jména autorů), bude projekt hodnocen 0b.

POZOR:
Pokud nepůjde přeložit příkazem make = 0b nebo předvedete na svém notebooku a vysvětlíte kde byl problém,
pokud nebudou komentáře se jmény autorů = 0b.
Zcela nevhodně formátovaný a nečitelný kód = 0b.
Plagiáty atd. = 0b + návštěva u disciplinární komise.

